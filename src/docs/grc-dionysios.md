---
title: 『文法の技法』を読む
id: grc-TekhneGrammatike
category: article
tags:
  - 言語学
  - 古典ギリシア語
  - 音韻論
  - 形態論
author:
  - name: 宮西大
comment: true
---
## 『文法の技法』とは

**『文法の技法』«Τέχνη Γραμματική»**（ラテン文字転写：Tékhnē Grammatikḗ）とは, 現存する最古のギリシア語の文法書です.
ディオニュシオス・トラクス (Διονύσιος ὁ Θρᾷξ *Dionýsios ho Thrâiks*, 紀元前170年頃-90年頃) によって書かれたものだとされていますが,
実際には複数人によって著されたのではないかと考えられています.

本記事では『文法の技法』がギリシア語でどのように書かれているのかを見ていき,
それに沿ってなるべく直訳調で和訳を付けていきます.

**底本:** Uhlig, G. (1883). *Dionysii Thracis Ars Grammatica*. Leipzig, B. G. Teubner.

## §1 文法について

>**§1 ΠΕΡΙ ΓΡΑΜΜΑΤΙΚΗΣ**  
γραμματική ἐστιν ἐμπειρία τῶν παρὰ ποιηταῖς τε καὶ συγγραφεῦσιν ὡς ἐπὶ τὸ πολὺ λεγομένων.
μέρη δὲ αὐτῆς ἐστιν ἕξ·
πρῶτον ἀνάγνωσις ἐντριβὴς κατὰ προσῳδίαν,
δεύτερον ἐξήγησις κατὰ τοὺς ἐνυπάρχοντας ποιητικοὺς τρόπους,
τρίτον γλωσσῶν τε καὶ ἱστοριῶν πρόχειρος ἀπόδοσις,
τέταρτον ἐτυμολογίας εὕρεσις,
πέμπτον ἀναλογίας ἐκλογισμός,
ἕκτον κρίσις ποιημάτων, ὃ δὴ κάλλιστόν ἐστι πάντων τῶν ἐν τῇ τέχνῃ.
<!--a-->
>**§1 文法について**  
文法とは, 詩人, そして散文作家のもとで広く語られている言葉の実践的経験である.
それら(経験)は6つの部分からなる:
一, 韻律に則した巧みな朗読,
二, 現存する詩の様式に準じた解釈,
三, 言葉と物語の明解な説明,
四, 語源の発見,
五, 類推に関する考察,
六, 作品の批評――これは技法の全部門の中で最も尊いものである.

:::details 文法詳解

**γραμματική** (f) nom.sg.「文法」,
**εἰμί** pres.ind.3sg.「である」,
**ἐμπειρίᾱ** (f) nom.sg.「経験」,
**ὁ** n.gen.pl. 冠詞,
**παρά** prep. +dat.「の許で」,
**ποιητής** (m) dat.pl.「詩人」,
**τε** particle「と」,
**καἰ** conj.「そして」,
**συγγραφεύς** (m) dat.pl.「散文作家」,
**ὡς ἐπὶ τὸ πολύ**「広く, 長い間, 普遍的に」,
**λέγω** pres.pass.part. n.gen.pl.「言う」,
**μέρος** (n) nom.pl.「部分」,
**δέ** particle. 軽い接続,
**αύτός** pron. f.pl.gen.「それ」,
**εἰμί** pres.ind.3pl.「である」,
**ἕξ** num.「6」,
**ἀνάγνωσις** (f) nom.sg. 「朗読」,
**ἐντριβής** f.nom.sg. 「熟練している」,
**κατά** prep. +acc.「に従って」,
**προσῳδίᾱ** (f) acc.sg.「韻律」,
**ἐξήγησις** (f) nom.sg.「解釈」
**ἐνυπάρχω** pres.act.part. m.acc.pl.「存在する」
**ποιητικός** m.acc.pl.「詩の」
**τρόπος** (m) acc.pl.「様式」
**γλῶσσα** (f) gen.pl.「言語」
**ἱστορίᾱ** (f) gen.pl.「物語」
**πρόχειρος** f.nom.sg.「手近な」
**ἀπόδοσις** (f) nom.sg.「説明」
**ἐτυμολογία** (f) gen.sg.「語源」
**εὕρεσις** (f) nom.sg.「発見」
**ἐκλογισμός** (m) nom.sg.「説明」
**ποίημα** (n) gen.pl.「作品」
**καλός** sup. n.nom.sg.「尊い」

:::

- **ἐμπειρία 実践的経験について**  
知識は4つの段階に分類され, 以下の順で高度化していくと考えられていた:
πεῖρα (peîra), ἐμπειρία (empeiría), τέχνη (tékhnē), ἐπιστήμη (epistḗmē).

## §2 朗読について

>**§2 ΠΕΡΙ ΑΝΑΓΝΩΣΕΩΣ**  
ἀνάγνωσίς ἐστι ποιημάτων ἢ συγγραμμάτων ἀδιάπτωτος προφορά.
ἀναγνωστέον δὲ καθ’ ὑπόκρισιν, κατὰ προσῳδίαν, κατὰ διαστολήν.
ἐκ μὲν γὰρ τῆς ὑποκρίσεως τὴν ἀρετήν, ἐκ δὲ τῆς προσῳδίας τὴν τέχνην, ἐκ δὲ τῆς διαστολῆς τὸν περιεχόμενον νοῦν ὁρῶμεν·
ἵνα τὴν μὲν τραγῳδίαν ἡρωϊκῶς ἀναγνῶμεν, τὴν δὲ κωμῳδίαν βιωτικῶς, τὰ δὲ ἐλεγεῖα λιγυρῶς, τὸ δὲ ἔπος εὐτόνως, τὴν δὲ λυρικὴν ποίησιν ἐμμελῶς, τοὺς δὲ οἴκτους ὑφειμένως καὶ γοερῶς.
τὰ γὰρ μὴ παρὰ τὴν τούτων γινόμενα παρατήρησιν καὶ τὰς τῶν ποιητῶν ἀρετὰς καταρριπτεῖ καὶ τὰς ἕξεις τῶν ἀναγιγνωσκόντων καταγελάστους παρίστησιν.
<!--a-->
>**§2 朗読について**  
朗読とは詩あるいは散文を正確に発音することである.
語調, 韻律, 句切れを考慮して朗読しなければならない.
我々は語調から秀逸さを, 韻律からは技巧を, 句切れからは包含されている意味を見てとるのだ.
これは我々が悲劇を英雄的に, 喜劇を世俗的に, 哀歌を悲愴的に, 叙事詩を躍動的に, 抒情詩を調和的に, 挽歌を声を抑えて悲嘆的に朗読するためである.
すなわちこれらを遵守しなければ詩人の美点を貶め, 読み手の習慣を滑稽なものとするのだ.

:::details 詳解

σύγγραμμα (n) gen.pl.「散文」,
ἀδιάπτωτος f.nom.sg.「間違いのない」,
προφορά (f) nom.sg.「発音」,
ἀναγνωστέος n.nom.sg.「読まれるべき」
ὑπόκρισις「語調, 語り口」μίησις
προσῳδίᾱ「韻律」
διαστολή「休止」
ἐκ +gen.「の中から」
μέν 軽い対比
γάρ「なぜなら」
ἀρετή「秀逸」
περιέχω「取り囲む」
νόος「意味」
ὁράω pres.ind.act.1pl.「見る」
τραγῳδίᾱ 悲劇
ἡρωϊκῶς 英雄的に
ἀναγιγνώσκω aor.sub.act.1pl.
κωμῳδίᾱ 喜劇
βιωτικῶς 世俗的に
ἐλεγεῖον 哀歌(調)
λιγυρῶς 鋭く甲高く悲痛に
ἔπος
εὐτόνως 強靭に強く激しく
λυρικός 抒情詩の
ποίησις 韻文
ἐμμελῶς 美しく秩序をもって上品に
οἶκτος 憐憫同情悲嘆;挽歌
ὑφίημι perf.pass.part.adv.抑える
γοερῶς 悲嘆して
παρατήρησις 観察
καταρριπτέω pres.ind.act.3sg. 落とす失墜させる
ἕξις 状態,習慣,技術
καταγέλαστος 笑うべき,馬鹿らしい,軽蔑すべき
παρίστημι pres.ind.act.3sg.側に置く,導く

2文目 **«Ἀναγνωστέον δὲ καθ’ ὑπόκρισιν...»**
は**動形容詞 ἀναγνωστέος** (<&nbsp;ἀναγιγνώσκω「朗読する」) を用いた非人称文.
動形容詞とは動詞のアオリスト受動幹に接尾辞 -τός/-τέος を加えたもので, -τέος の場合は動作の必要性を表す (*cf.* ラテン語の gerundivum *-ndus*).
ここでは中性単数形 -τέον を用いており「～する必要がある」という意味の非人称文を形成している.
動作の主体を表す場合は与格が用いられ, この場合あえて補うとすれば1人称代名詞の与格 ἡμῖν「我々には」が来るだろう.

:::

## §3 アクセントについて

>**§3 ΠΕΡΙ ΤΟΝΟΥ**  
τόνος ἐστὶν ἀπήχησις φωνῆς ἐναρμονίου, ἡ κατὰ ἀνάτασιν ἐν τῇ ὀξείᾳ, ἡ κατὰ ὁμαλισμὸν ἐν τῇ βαρείᾳ, ἡ κατὰ περίκλασιν ἐν τῇ περισπωμένῃ.
<!--a-->
>**§3 アクセントについて**  
アクセントとは音の音楽的な響きであり,
鋭アクセントでは音調を高めるような,
重アクセントでは音調を平坦にするような,
曲アクセントでは音調を屈折させるような響きになる.

:::details 詳解

ἀπήχησις「反響」
ἐναρμόνιος「音楽的な」
ἀνάτασις「伸長」
ὀξύς「鋭い」
ὁμαλισμός「平坦さ」
βαρύς「重い」
περίκλασις「折り曲げ」
περισπάω pres.past.part. f.dat.sg.「向きをそらす, 曲アクセントで発音する」

:::

## §4 句読点について

>**§4 ΠΕΡΙ ΣΤΙΓΜΗΣ**  
στιγμαί εἰσι τρεῖς· τελεία, μέση, ὑποστιγμή.
καὶ ἡ μὲν τελεία στιγμή ἐστι διανοίας ἀπηρτισμένης σημεῖον, μέση δὲ σημεῖον πνεύματος ἕνεκεν παραλαμβανόμενον, ὑποστιγμὴ δὲ διανοίας μηδέπω ἀπηρτισμένης ἀλλ’ ἔτι ἐνδεούσης σημεῖον.
τίνι διαφέρει στιγμὴ ὑποστιγμῆς;
χρόνῳ· ἐν μὲν γὰρ τῇ στιγμῇ πολὺ τὸ διάστημα, ἐν δὲ τῇ ὑποστιγμῇ παντελῶς ὀλίγον.
<!--a-->
>**§4 句読点について**  
句読点は3つある: 終止符, 中間符, 下方符.
終止符は思考が完成されていることの印, 中間符は呼吸をするために用いられる印, 下方符は思考が未だ完成されておらず欠落していることの印である.
どのような点で終止符は下方符と異なるのだろうか?
時間である. すなわち終止符では間隔が長いが, 下方符では非常に短い.

:::details 詳解

διάνοιᾰ 思考
ἀπαρτίζω perf.pass.part. f.gen.sg.

:::

## §5 狂詩曲について

>**§5 ΠΕΡΙ ΡΑΨΩΙΔΙΑΣ**  
ῥαψῳδία ἐστὶ μέρος ποιήματος ἐμπεριειληφός τινα ὑπόθεσιν. εἴρηται δὲ ῥαψῳδία, οἱονεὶ ῥαβδῳδία τις οὖσα, ἀπὸ τοῦ δαφνίνῃ ῥάβδῳ περιερχομένους ᾄδειν τὰ ὁμήρου ποιήματα.
<!--a-->
>**§5 狂詩曲について**  
狂詩曲とはある種の主題を包含している詩の一部である.

:::details 詳解

ἐμπεριλαμβάνω perf.act.part. n.nom.sg.「包含する」,
[ὑπόθεσιν](http://www.perseus.tufts.edu/hopper/text?doc=Perseus%3Atext%3A1999.04.0057%3Aentry%3Du%28po%2Fqesis),
[εἴρηται](https://www.perseus.tufts.edu/hopper/text?doc=Perseus%3Atext%3A1999.04.0073%3Aentry%3Dei%29%2Frhtai)
οἱονεί as if,

:::

## §6 要素について

>**§6 ΠΕΡΙ ΣΤΟΙΧΕΙΟΥ**  
γράμματά ἐστιν εἰκοσιτέσσαρα ἀπὸ τοῦ α̅ μέχρι τοῦ ω̅. γράμματα δὲ λέγεται διὰ τὸ γραμμαῖς καὶ ξυσμαῖς τυποῦσθαι· γράψαι γὰρ τὸ ξῦσαι παρὰ τοῖς παλαιοῖς, ὡς καὶ παρ’ ὁμήρῳ «νῦν δέ μ’ ἐπιγράψας ταρσὸν ποδὸς εὔχεαι αὔτως». tὰ δὲ αὐτὰ καὶ στοιχεῖα καλεῖται διὰ τὸ ἔχειν στοῖχόν τινα καὶ τάξιν.
τούτων φωνήεντα μέν ἐστιν ἑπτά, α̅ ε̅ η̅ ι̅ ο̅ υ̅ ω̅. φωνήεντα δὲ λέγεται, ὅτι φωνὴν ἀφ’ ἑαυτῶν ἀποτελεῖ [οἷον ἆ, ἦ].
τῶν δὲ φωνηέντων μακρὰ μέν ἐστι δύο, η̅ καὶ ω̅, βραχέα δύο, ε̅ καὶ ο̅, δίχρονα δὲ τρία, α̅ ι̅ υ̅. δίχρονα δὲ λέγεται, ἐπεὶ ἐκτείνεται καὶ συστέλλεται.
προτακτικὰ φωνήεντα πέντε· α̅ ε̅ η̅ ο̅ ω̅. προτακτικὰ δὲ λέγεται, ὅτι προτασσόμενα τοῦ ι καὶ υ συλλαβὴν ἀποτελεῖ, οἷον αι αυ. ὑποτακτικὰ δύο· ι̅ καὶ υ̅. καὶ τὸ υ̅ δὲ ἐνίοτε προτακτικόν ἐστι τοῦ ι̅, ὡς ἐν τῷ μυῖα καὶ ἅρπυια.
δίφθογγοι δέ εἰσιν ἕξ· α̅ι̅ α̅υ̅ ε̅ι̅ ε̅υ̅ ο̅ι̅ ο̅υ̅.
σύμφωνα δὲ τὰ λοιπὰ ἑπτακαίδεκα· β̅ γ̅ δ̅ ζ̅ θ̅ κ̅ λ̅ μ̅ ν̅ ξ̅ π̅ ρ̅ σ̅ τ̅ φ̅ χ̅ ψ̅. σύμφωνα δὲ λέγονται, ὅτι αὐτὰ μὲν καθ’ ἑαυτὰ φωνὴν οὐκ ἔχει, συντασσόμενα δὲ μετὰ τῶν φωνηέντων φωνὴν ἀποτελεῖ.
τούτων ἡμίφωνα μέν ἐστιν ὀκτώ· ζ̅ ξ̅ ψ̅ λ̅ μ̅ ν̅ ρ̅ σ̅. ἡμίφωνα δὲ λέγεται, ὅτι παρ’ ὅσον ἧττον τῶν φωνηέντων εὔφωνα καθέστηκεν ἔν τε τοῖς μυγμοῖς καὶ σιγμοῖς. ἄφωνα δέ ἐστιν ἐννέα· β̅ γ̅ δ̅ κ̅ π̅ τ̅ θ̅ φ̅ χ̅. ἄφωνα δὲ λέγεται, ὅτι μᾶλλον τῶν ἄλλων ἐστὶν κακόφωνα, ὥσπερ ἄφωνον λέγομεν τὸν τραγῳδὸν τὸν κακόφωνον.
τούτων ψιλὰ μέν ἐστι τρία, κ̅ π̅ τ̅, δασέα τρία, θ̅ φ̅ χ̅, μέσα δὲ τούτων τρία, β̅ γ̅ δ̅. μέσα δὲ εἴρηται, ὅτι τῶν μὲν ψιλῶν ἐστι δασύτερα, τῶν δὲ δασέων ψιλότερα. καὶ ἔστι τὸ μὲν β̅ μέσον τοῦ π̅ καὶ φ̅, τὸ δὲ γ̅ μέσον τοῦ κ̅ καὶ χ̅, τὸ δὲ δ̅ μέσον τοῦ θ̅ καὶ τ̅. ἀντιστοιχεῖ δὲ τὰ δασέα τοῖς ψιλοῖς, τῷ μὲν π̅ τὸ φ̅, οὕτως· «ἀλλά μοι εἴφ’ ὅπῃ ἔσχες ἰὼν εὐεργέα νῆα», τῷ δὲ κ̅ τὸ χ̅· «αὐτίχ’ ὁ μὲν χλαῖνάν τε χιτῶνά τε ἕννυτ’ ὀδυσσεύς», τὸ δὲ θ̅ τῷ τ̅· «ὣς ἔφαθ’· οἱ δ’ ἄρα πάντες ἀκὴν ἐγένοντο σιωπῇ».
ἔτι δὲ τῶν συμφώνων διπλᾶ μέν ἐστι τρία· ζ̅ ξ̅ ψ̅. διπλᾶ δὲ εἴρηται, ὅτι ἓν ἕκαστον αὐτῶν ἐκ δύο συμφώνων σύγκειται, τὸ μὲν ζ̅ ἐκ τοῦ σ̅ καὶ δ̅, τὸ δὲ ξ̅ ἐκ τοῦ κ̅ καὶ σ̅, τὸ δὲ ψ̅ ἐκ τοῦ π̅ καὶ σ̅.
ἀμετάβολα τέσσαρα· λ̅ μ̅ ν̅ ρ̅. ἀμετὰβολα δὲ λέγεται, ὅτι οὐ μεταβάλλει ἐν τοῖς μέλλουσι τῶν ῥημάτων οὐδὲ ἐν ταῖς κλίσεσι τῶν ὀνομάτων. τὰ δὲ αὐτὰ καὶ ὑγρὰ καλεῖται.
τελικὰ ἀρσενικῶν ὀνομάτων ἀνεπεκτάτων κατ’ εὐθεῖαν καὶ ἑνικὴν πτῶσιν στοιχεῖά ἐστι πέντε· ν̅ ξ̅ ρ̅ σ̅ ψ̅ οἷον δίων φοῖνιξ νέστωρ πάρις πέλοψ. θηλυκῶν δὲ ὀκτώ· α̅ η̅ ω̅ ν̅ ξ̅ ρ̅ σ̅ ψ̅, οἷον μοῦσα ἑλένη κλειώ χελιδών ἕλιξ μήτηρ θέτις λαῖλαψ. οὐδετέρων δὲ ἕξ· α̅ ι̅ ν̅ ρ̅ σ̅ υ̅, οἷον ἅρμα μέλι δένδρον ὕδωρ δέπας δόρυ. τινὲς δὲ προστιθέασι καὶ τὸ ο̅, οἷον ἄλλο. δυϊκῶν δὲ τρία· α̅ ε̅ ω̅, οἷον ἀτρείδα ἕκτορε φίλω. πληθυντικῶν δὲ τέσσαρα· ι̅ σ̅ α̅ η̅, οἷον φίλοι ἕκτορες βιβλία βέλη.
<!--a-->
>**§6 要素について**  

:::details 詳解

:::

## §7 音節について

>**§7 ΠΕΡΙ ΣΥΛΛΑΒΗΣ**  
συλλαβή ἐστι κυρίως σύλληψις συμφώνων μετὰ φωνήεντος ἢ φωνηέντων, οἷον κ̅α̅ρ̅, βοῦς· καταχρηστικῶς δὲ καὶ ἡ ἐξ ἑνὸς φωνήεντος, οἷον α̅ η̅.
<!--a-->
>**§7 音節について**  

:::details 詳解

:::

## §8 長音節について

>**§8 ΠΕΡΙ ΜΑΚΡΑΣ ΣΥΛΛΑΒΗΣ**  
Μακρὰ συλλαβὴ γίνεται κατὰ τρόπους ὀκτώ, φύσει μὲν τρεῖς, θέσει δὲ πέντε. καὶ φύσει μὲν ἤτοι ὅτ’ ἂν διὰ τῶν μακρῶν στοιχείων ἐκφέρηται, οἷον ἥρως· ἢ ὅτ’ ἂν ἔχῃ ἕν τι τῶν διχρόνων κατ’ ἔκτασιν παραλαμβανόμενον, οἷον Ἄρης· ἢ ὅτ’ ἂν ἔχῃ μίαν τῶν διφθόγγων, οἷον Αἴας. θέσει δὲ ἤτοι ὅτ’ ἂν εἰς δύο σύμφωνα λήγῃ, οἷον ἅλς· ἢ ὅτ’ ἂν βραχεῖ ἢ βραχυνομένῳ φωνήεντι ἐπιφέρηται δύο σύμφωνα, οἷον ἀγρός· ἢ ὅτ’ ἂν εἰς ἁπλοῦν σύμφωνον λήγῃ καὶ τὴν ἑξῆς ἔχῃ ἀπὸ συμφώνου ἀρχομένην, οἷον ἔργον· ἢ ὅτ’ ἂν διπλοῦν σύμφωνον ἐπιφέρηται, οἷον ἔξω· ἢ ὅτ’ ἂν διπλοῦν σύμφωνον λήγῃ, οἷον Ἅπαψ.
<!--a-->
>**§8 長音節について**  

:::details 詳解

:::

## §9 短音節について

>**§9 ΠΕΡΙ ΒΡΑΧΕΙΑΣ ΣΥΛΛΑΒΗΣ**  
Βραχεῖα συλλαβὴ γίνεται κατὰ τρόπους δύο, ἤτοι ὅτ’ ἂν ἔχῃ ἕν τι τῶν φύσει βραχέων, οἷον βρέφος· ἢ ὅτ’ ἂν ἔχῃ ἕν τι τῶν διχρόνων κατὰ συστολὴν παραλαμβανόμενον, οἷον Ἄρης.
<!--a-->
>**§9 短音節について**  

:::details 詳解

:::

## §10 両性音節について

>**§10 ΠΕΡΙ ΚΟΙΝΗΣ ΣΥΛΛΑΒΗΣ**  
Κοινὴ συλλαβὴ γίνεται κατὰ τρόπους τρεῖς, ἤτοι ὅτ’ ἂν εἰς φωνῆεν μακρὸν λήγῃ καὶ τὴν ἑξῆς ἔχῃ ἀπὸ φωνήεντος ἀρχομένην, οἷον «Οὔ τί μοι αἰτίη ἐσσί· θεοί νύ μοι αἴτιοί εἰσιν»· ἢ ὅτ’ ἂν βραχεῖ ἢ βραχυνομένῳ φωνήεντι ἐπιφέρηται δύο σύμφωνα, ὧν τὸ μὲν δεύτερον ἀμετάβολον, τὸ δὲ ἡγούμενον καθ’ ἓν ἄφωνόν ἐστιν, οἷον «Πάτροκλέ μοι δειλῇ πλεῖστον κεχαρισμένε θυμῷ»· ἢ ὅτ’ ἂν βραχεῖα οὖσα καταπεραιοῖ εἰς μέρος λόγου καὶ τὴν ἑξῆς ἔχῃ ἀπὸ φωνήεντος ἀρχομένην, οἷον «Νέστορα δ’ οὐκ ἔλαθεν ἰαχὴ πίνοντά περ ἔμπης».
<!--a-->
>**§10 両性音節について**  

:::details 詳解

:::

## §11 語について

>**§11 ΠΕΡΙ ΛΕΞΕΩΣ**  
Λέξις ἐστὶ μέρος ἐλάχιστον τοῦ κατὰ σύνταξιν λόγου.
Λόγος δέ ἐστι πεζῆς λέξεως σύνθεσις διάνοιαν αὐτοτελῆ δηλοῦσα.
Τοῦ δὲ λόγου μέρη ἐστὶν ὀκτώ· ὄνομα, ῥῆμα, μετοχή, ἄρθρον, ἀντωνυμία, πρόθεσις, ἐπίρρημα, σύνδεσμος. ἡ γὰρ προσηγορία ὡς εἶδος τῷ ὀνόματι ὑποβέβληται.
<!--a-->
>**§11 語について**  

ΑΡΧΗ ΤΩΝ ΟΚΤΩ ΜΕΡΩΝ ΤΟΥ ΛΟΓΟΥ

## §12 名詞について

>**§12 ΠΕΡΙ ΟΝΟΜΑΤΟΣ**  
Ὄνομά ἐστι μέρος λόγου πτωτικόν, σῶμα ἢ πρᾶγμα σημαῖνον, σῶμα μὲν οἷον λίθος, πρᾶγμα δὲ οἷον παιδεία, κοινῶς τε καὶ ἰδίως λεγόμενον, κοινῶς μὲν οἷον ἄνθρωπος ἵππος, ἰδίως δὲ οἷον Σωκράτης. Παρέπεται δὲ τῷ ὀνόματι πέντε· γένη, εἴδη, σχήματα, ἀριθμοί, πτώσεις.
Γένη μὲν οὖν εἰσι τρία· ἀρσενικόν, θηλυκόν, οὐδέτερον. ἔνιοι δὲ προστιθέασι τούτοις ἄλλα δύο, κοινόν τε καὶ ἐπίκοινον, κοινὸν μὲν οἷον ἵππος κύων, ἐπίκοινον δὲ οἷον χελιδών ἀετός.
Εἴδη δέ δύο, πρωτότυπον καὶ παράγωγον. πρωτότυπον μὲν οὖν ἐστι τὸ κατὰ τὴν πρώτην θέσιν λεχθέν, οἷον Γῆ. παράγωγον δὲ τὸ ἀφ’ ἑτέρου τὴν γένεσιν ἐσχηκός, οἷον Γαιήϊος.
Εἴδη δὲ παραγώγων ἐστὶν ἑπτά· πατρωνυμικόν, κτητικόν, συγκριτικόν, ὑπερθετικόν, ὑποκοριστικόν, παρώνυμον, ῥηματικόν.
Πατρωνυμικὸν μὲν οὖν ἐστι τὸ κυρίως ἀπό πατρὸς ἐσχηματισμένον, καταχρηστικῶς δὲ καὶ τὸ ἀπὸ προγόνων, οἷον Πηλείδης, Αἰακίδης ὁ Ἀχιλλεύς. Τύποι δὲ τῶν πατρωνυμικῶν ἀρσενικῶν μὲν τρεῖς, ὁ εἰς δ̅η̅ς̅, ὁ εἰς ω̅ν̅, ὁ εἰς α̅δ̅ι̅ο̅ς̅, οἷον Ἀτρείδης, Ἀτρείων, καὶ ὁ τῶν Αἰολέων ἴδιος τύπος Ὑρράδιος· Ὕρρα γὰρ παῖς ὁ Πιττακός. θηλυκῶν δὲ οἱ ἴσοι τρεῖς, ὁ εἰς ι̅ς̅, οἷον Πριαμίς, καὶ ὁ εἰς α̅ς̅, οἷον Πελιάς, καὶ ὁ εἰς ν̅η̅, οἷον Ἀδρηστίνη. Ἀπὸ δὲ μητέρων οὐ σχηματίζει πατρωνυμικὸν εἶδος ὁ Ὅμηρος, ἀλλ’ οἱ νεώτεροι.
Κτητικὸν δέ ἐστι τὸ ὑπὸ τὴν κτῆσιν πεπτωκός, ἐμπεριειλημμένου τοῦ κτήτορος, οἷον Νηλήϊοι ἵπποι, Ἑκτόρεος χιτών, Πλατωνικὸν βιβλίον.
Συγκριτικὸν δέ ἐστι τὸ τὴν σύγκρισις ἔχον ἑνὸς πρὸς ἕνα ὁμοιογενῆ, ὡς Ἀχιλλεὺς ἀνδρειότερος Αἴαντος, ἢ ἑνὸς πρὸς πολλοὺς ἑτερογενεῖς, ὡς Ἀχιλλεὺς ἀνδρειότερος τῶν Τρώων. Τῶν δὲ συγκριτικῶν τύποι εἰσὶ τρεῖς, ὁ εἰς τ̅ε̅ρ̅ο̅ς̅, οἷον ὀξύτερος βραδύτερος, καὶ ὁ εἰς ω̅ν̅ καθαρός, οἷον βελτίων καλλίων, καὶ ὁ εἰς ω̅ν̅, οἷον κρείσσων ἥσσων.
Ὑπερθετικὸν δέ ἐστι τὸ κατ’ ἐπίτασιν ἑνὸς πρὸς πολλοὺς παραλαμβανόμενον ἐν συγκρίσει. Τύποι δὲ αὐτοῦ εἰσι δύο, ὁ εἰς τ̅α̅τ̅ο̅ς̅, οἷον ὀξύτατος βραδύτατος, καὶ ὁ εἰς τ̅ο̅ς̅, οἷον ἄριστος μέγιστος.
Ὑποκοριστικὸν δέ ἐστι τὸ μείωσιν τοῦ πρωτοτύπου ἀσυγκρίτως δηλοῦν, οἷον ἀνθρωπίσκος λίθαξ μειρακύλλιον.
Παρώνυμον δέ ἐστι τὸ παρ’ ὄνομα ποιηθέν, οἷον Θέων, Τρύφων.
Ῥηματικὸν δέ ἐστι τὸ ἀπὸ ῥήματος παρηγμένον, οἷον Φιλήμων Νοήμων.
Σχήματα δὲ ὀνομάτων ἐστὶ τρία· ἁπλοῦν, σύνθετον, παρασύνθετον· ἁπλοῦν μὲν οἷον Μέμνων, σύνθετον δὲ οἷον Ἀγαμέμνων, παρασύνθετον δὲ οἷον Ἀγαμεμνονίδης Φιλιππίδης. Τῶν δὲ συνθέτων διαφοραί εἰσι τέσσαρες. ἃ μὲν γὰρ αὐτῶν εἰσιν ἐκ δύο τελείων, ὡς Χειρίσοφος, ἃ δὲ ἐκ δύο ἀπολειπόντων, ὡς Σοφοκλῆς, ἃ δὲ ἐξ ἀπολείποντος καὶ τελείου, ὡς Φιλόδημος, ἃ δὲ ἐκ τελείου καὶ ἀπολείποντος, ὡς Περικλῆς.
Ἀριθμοὶ τρεῖς· ἑνικός, δυϊκός, πληθυντικός· ἑνικὸς μὲν ὁ Ὅμηρος, δυϊκὸς δὲ τὼ Ὁμήρω, πληθυντικὸς δὲ οἱ Ὅμηροι. - Εἰσὶ δέ τινες ἑνικοὶ χαρακτῆρες καὶ κατὰ πολλῶν λεγόμενοι, οἷον δῆμος χορός ὄχλος· καὶ πληθυντικοὶ κατὰ ἑνικῶν τε καὶ δυϊκῶν, ἑνικῶν μὲν ὡς Ἀθῆναι Θῆβαι, δυϊκῶν δὲ ὡς ἀμφότεροι.
Πτώσεις ὀνομάτων εἰσὶ πέντε· ὀρθή, γενική, δοτική, αἰτιατική, κλητική. λέγεται δὲ ἡ μὲν ὀρθὴ ὀνομαστικὴ καὶ εὐθεῖα, ἡ δὲ γενικὴ κτητική τε καὶ πατρική, ἡ δὲ δοτικὴ ἐπισταλτική, ἡ δὲ αἰτιατικὴ κατ’ αἰτιατικήν, ἡ δὲ κλητικὴ προσαγορευτική.
Ὑποπέπτωκε δὲ τῷ ὀνόματι ταῦτα, ἃ καὶ αὐτὰ εἴδη προσαγορεύεται· κύριον, προσηγορικόν, ἐπίθετον, πρός τι ἔχον, ὡς πρός τι ἔχον, ὁμώνυμον, συνώνυμον, διώνυμον, ἐπώνυμον, ἐθνικόν, ἐρωτηματικόν, ἀόριστον, ἀναφορικὸν ὃ καὶ ὁμοιωματικὸν καὶ δεικτικὸν καὶ ἀνταποδοτικὸν καλεῖται, περιληπτικόν, ἐπιμεριζόμενον, περιεκτικόν, πεποιημένον, γενικόν, ἰδικόν, τακτικόν, ἀριθμητικόν, ἀπολελυμένον, μετουσιαστικόν.
Κύριον μὲν οὖν ἐστι τὸ τὴν ἰδίαν οὐσίαν σημαῖνον, οἷον Ὅμηρος Σωκράτης.
Προσηγορικὸν δέ ἐστι τὸ τὴν κοινὴν οὐσίαν σημαῖνον, οἷον ἄνθρωπος ἵππος.
Ἐπίθετον δέ ἐστι τὸ ἐπὶ κυρίων ἢ προσηγορικῶν ὁμωνύμως τιθέμενον καὶ δηλοῦν ἔπαινον ἢ ψόγον. λαμβάνεται δὲ τριχῶς, ἀπὸ ψυχῆς, ἀπὸ σώματος, ἀπὸ τῶν ἐκτός· ἀπὸ μὲν ψυχῆς ὡς σώφρων ἀκόλαστος, ἀπό δὲ σώματος ὡς ταχύς βραδύς, ἀπὸ δὲ τῶν ἐκτὸς ὡς πλούσιος πένης.
Πρός τι ἔχον δέ ἐστιν ὡς πατήρ υἱός φίλος δεξιός.
Ὡς πρός τι ἔχον δέ ἐστιν ὡς νύξ, ἡμέρα θάνατος ζωή.
Ὁμώνυμον δέ ἐστιν ὄνομα τὸ κατὰ πολλῶν ὁμωνύμως τιθέμενον, οἷον ἐπὶ μὲν κυρίων, ὡς Αἴας ὁ Τελαμώνιος καὶ Αἴας ὁ Ἰλέως, ἐπὶ δὲ προσηγορικῶν, ὡς μῦς θαλάσσιος καὶ μῦς γηγενής.
Συνώνυμον δέ ἐστι τὸ ἐν διαφόροις ὀνόμασι τὸ αὐτὸ δηλοῦν, οἷον ἄορ ξίφος μάχαιρα σπάθη φάσγανον.
Φερώνυμον δέ ἐστι τὸ ἀπό τινος συμβεβηκότος τεθέν, ὡς Τισαμενός καὶ Μεγαπένθης.
Διώνυμον δέ ἐστιν ὀνόματα δύο καθ’ ἑνὸς κυρίου τεταγμένα, οἷον Ἀλέξανδρος ὁ καὶ Πάρις, οὐκ ἀναστρέφοντος τοῦ λόγου· οὐ γάρ, εἴ τις Ἀλέξανδρος, οὗτος καὶ Πάρις.
Ἐπώνυμον δέ ἐστιν, ὃ καὶ διώνυμον καλεῖται, τὸ μεθ’ ἑτέρου κυρίου καθ’ ἑνὸς λεγόμενον, ὡς Ἐνοσίχθων ὁ Ποσειδῶν καὶ Φοῖβος ὁ Ἀπόλλων.
Ἐθνικὸν δέ ἐστι τὸ ἔθνους δηλωτικόν, ὡς Φρύξ Γαλάτης.
Ἐρωτηματικὸν δέ ἐστιν, ὃ καὶ πευστικὸν καλεῖται, τὸ κατ’ ἐρώτησιν λεγόμενον, οἷον τίς ποῖος πόσος πηλίκος.
Ἀόριστον δέ ἐστι τὸ τῷ ἐρωτηματικῷ ἐναντίως λεγόμενον, οἷον ὅστις ὁποῖος ὁπόσος ὁπηλίκος.
Ἀναφορικὸν δέ ἐστιν, ὃ καὶ ὁμοιωματικὸν καὶ δεικτικὸν καὶ ἀνταποδοτικὸν καλεῖται, τὸ ὁμοίωσιν σημαῖνον, οἷον τοιοῦτος τοσοῦτος τηλικοῦτος.
Περιληπτικὸν δέ ἐστι τὸ τῷ ἑνικῷ ἀριθμῷ πλῆθος σημαῖνον, οἷον δῆμος χορός ὄχλος.
Ἐπιμεριζόμενον δέ ἐστι τὸ ἐκ δύο ἢ καὶ πλειόνων ἐπὶ ἓν ἔχον τὴν ἀναφοράν, οἷον ἑκάτερος ἕκαστος.
Περιεκτικὸν δέ ἐστι τὸ ἐμφαῖνον ἐν ἑαυτῷ τι περιεχόμενον, οἷον δαφνών παρθενών.
Πεποιημένον δέ ἐστι τὸ παρὰ τὰς τῶν ἤχων ἰδιότητας μιμητικῶς εἰρημένον, οἷον φλοῖσβος ῥοῖζος ὀρυγμαδός.
Γενικὸν δέ ἐστὶ τὸ δυνάμενον εἰς πολλὰ εἴδη διαιρεθῆναι, οἷον ζῶον φυτόν.
Ἰδικὸν δέ ἐστι τὸ ἐκ τοῦ γένους διαιρεθέν, οἷον βοῦς ἵππος ἄμπελος ἐλαία.
Τακτικὸν δέ ἐστι τὸ τάξιν δηλοῦν, οἷον πρῶτος δεύτερος τρίτος.
Ἀριθμητικὸν δέ ἐστι τὸ ἀριθμὸν σημαῖνον, οἷον εἷς δύο τρεῖς.
Ἀπολελυμένον δέ ἐστιν ὃ καθ’ ἑαυτὸ νοεῖται, οἷον θεός λόγος.
Μετουσιαστικὸν δέ ἐστι τὸ μετέχον οὐσίας τινός, οἷον πύρινος δρύϊνος ἐλάφινος.
Τοῦ δὲ ὀνόματος διαθέσεις εἰσὶ δύο, ἐνέργεια καὶ πάθος· ἐνέργεια μὲν ὡς κριτής ὁ κρίνων, πάθος δὲ ὡς κριτός ὁ κρινόμενος.
<!--a-->
>**§12 名詞について**  

:::details 詳解

:::

## §13 動詞について

>**§13 ΠΕΡΙ ΡΗΜΑΤΟΣ**  
Ῥῆμά ἐστι λέξις ἄπτωτος, ἐπιδεκτικὴ χρόνων τε καὶ προσώπων καὶ ἀριθμῶν, ἐνέργειαν ἢ πάθος παριστᾶσα. Παρέπεται δὲ τῷ ῥήματι ὀκτώ, ἐγκλίσεις, διαθέσεις, εἴδη, σχήματα, ἀριθμοί, πρόσωπα, χρόνοι, συζυγίαι.
Ἐγκλίσεις μὲν οὖν εἰσι πέντε, ὁριστική, προστακτική, εὐκτική, ὑποτακτική, ἀπαρέμφατος.
Διαθέσεις εἰσὶ τρεῖς, ἐνέργεια, πάθος, μεσότης· ἐνέργεια μὲν οἷον τύπτω, πάθος δὲ οἷον τύπτομαι, μεσότης δὲ ἡ ποτὲ μὲν ἐνέργειαν ποτὲ δὲ πάθος παριστᾶσα, οἷον πέπηγα διέφθορα ἐποιησάμην ἐγραψάμην.
Εἴδη δὲ δύο, πρωτότυπον καὶ παράγωγον· πρωτότυπον μὲν οἷον ἄρδω, παράγωγον δὲ οἷον ἀρδεύω.
Σχήματα τρία, ἁπλοῦν, σύνθετον, παρασύνθετον· ἁπλοῦν μὲν οἷον φρονῶ, σύνθετον δὲ οἷον καταφρονῶ, παρασύνθετον δὲ οἷον ἀντιγονίζω φιλιππίζω.
Ἀριθμοὶ τρεῖς, ἑνικός, δυϊκός, πληθυντικός· ἑνικὸς μὲν οἷον τύπτω, δυϊκὸς δὲ οἷον τύπτετον, πληθυντικὸς δὲ οἷον τύπτομεν.
Πρώσοπα τρία, πρῶτον, δεύτερον, τρίτον· πρῶτον μὲν ἀφ’ οὗ ὁ λόγος, δεύτερον δὲ πρὸς ὃν ὁ λόγος, τρίτον δὲ περὶ οὗ ὁ λόγος.
Χρόνοι τρεῖς, ἐνεστώς, παρεληλυθώς, μέλλων. τούτων ὁ παρεληλυθὼς ἔχει διαφορὰς τέσσαρας, παρατατικόν, παρακείμενον, ὑπερσυντέλικον, ἀόριστον· ὧν συγγένειαι τρεῖς, ἐνεστῶτος πρὸς παρατατικόν, παρακειμένου πρὸς ὑπερσυντέλικον, ἀορίστου πρὸς μέλλοντα.
<!--a-->
>**§13 動詞について**  

:::details 詳解

:::

## §14 活用について

>**§14 ΠΕΡΙ ΣΥΖΥΓΙΑΣ**  
Συζυγία ἐστὶν ἀκόλουθος ῥημάτων κλίσις. Εἰσὶ δὲ συζυγίαι βαρυτόνων μὲν ῥημάτων ἕξ, ὧν ἡ μὲν πρώτη ἐκφέρεται διὰ τοῦ β̅ ἢ φ̅ ἢ π̅ ἢ π̅τ̅, οἷον λείβω γράφω τέρπω κόπτω·
ἡ δὲ δευτέρα διὰ τοῦ γ̅ ἢ κ̅ ἢ χ̅ ἢ κ̅τ̅, οἷον λέγω πλέκω τρέχω τίκτω·
ἡ δὲ τρίτη διὰ τοῦ δ̅ ἢ θ̅ ἢ τ̅, οἷον ᾄδω πλήθω ἀνύτω·
ἡ δὲ τετάρτη διὰ τοῦ ζ̅ ἢ τῶν δύο σ̅σ̅, οἷον φράζω νύσσω ὀρύσσω·
ἡ δὲ πέμπτη διὰ τῶν τεσσάρων ἀμεταβόλων, λ̅ μ̅ ν̅ ρ̅, οἷον πάλλω νέμω κρίνω σπείρω·
ἡ δὲ ἕκτη διὰ καθαροῦ τοῦ ω̅, οἷον ἱππεύω πλέω βασιλεύω.
Τινὲς δὲ καὶ ἑβδόμην συζυγίαν εἰσάγουσιν διὰ τοῦ ξ̅ καὶ ψ̅, οἷον ἀλέξω ἕψω.
Περισπωμένων δὲ ῥημάτων συζυγίαι εἰσὶ τρεῖς, ὧν ἡ μὲν πρώτη ἐκφέρεται ἐπὶ δευτέρου καὶ τρίτου προσώπου διὰ τῆς ε̅ι̅ διφθόγγου, οἷον νοῶ νοεῖς νοεῖ·
ἡ δὲ δευτέρα διὰ τῆς ᾳ̅ διφθόγγου, προσγραφομένου τοῦ ι̅, μὴ συνεκφωνουμένου δέ, οἷον βοῶ βοᾷς βοᾷ·
ἡ δὲ τρίτη διὰ τῆς ο̅ι̅ διφθόγγου, οἷον χρυσῶ χρυσοῖς χρυσοῖ.
Τῶν δὲ εἰς μ̅ι̅ ληγόντων ῥημάτων συζυγίαι εἰσὶ τέσσαρες, ὧν ἡ μὲν πρώτη ἐκφέρεται ἀπὸ τῆς πρώτης τῶν περισπωμένων, ὡς ἀπὸ τοῦ τιθῶ γέγονε τίθημι·
ἡ δὲ δευτέρα ἀπὸ τῆς δευτέρας, ὡς ἀπὸ τοῦ ἱστῶ γέγονεν ἵστημι·
ἡ δὲ τρίτη ἀπὸ τῆς τρίτης, ὡς ἀπὸ τοῦ διδῶ γέγονε δίδωμι·
ἡ δὲ τετάρτη ἀπὸ τῆς ἕκτης τῶν βαρυτόνων, ὡς ἀπὸ τοῦ πηγνύω γέγονε πήγνυμι.
<!--a-->
>**§14 活用について**  

:::details 詳解

:::

## §15 分詞について

>**§15 ΠΕΡΙ ΜΕΤΟΧΗΣ**  
Μετοχή ἐστι λέξις μετέχουσα τῆς τῶν ῥημάτων καὶ τῆς τῶν ὀνομάτων ἰδιότητος. Παρέπεται δὲ αὐτῇ ταὐτὰ ἃ καί τῷ ὀνόματι καὶ τῷ ῥήματι δίχα προσώπων τε καὶ ἐγκλίσεων.
<!--a-->
>**§15 分詞について**  

:::details 詳解

:::

## §16 冠詞について

>**§16 ΠΕΡΙ ΑΡΘΡΟΥ**  
Ἄρθρον ἐστὶ μέρος λόγου πτωτικόν, προτασσόμενον καὶ ὑποτασσόμενον τῆς κλίσεως τῶν ὀνομάτων. καὶ ἔστι προτακτικὸν μὲν ὁ, ὑποτακτικὸν δὲ ὅς.
Παρέπεται δὲ αὐτῷ τρία· γένη, ἀριθμοί, πτώσεις.
Γένη μὲν οὖν εἰσι τρία· ὁ ποιητής, ἡ ποίησις, τὸ ποίημα.
Ἀριθμοὶ τρεῖς· ἑνικός, δυϊκός, πληθυντικός· ἑνικὸς μὲν ὁ ἡ τό, δυϊκὸς δὲ τώ τά, πληθυντικὸς δὲ οἱ αἱ τά.
Πτώσεις δὲ ὁ τοῦ τῷ τόν ὦ, ἡ τῆς τῇ τήν ὦ.
<!--a-->
>**§16 冠詞について**  

:::details 詳解

:::

## §17 代名詞について

>**§17 ΠΕΡΙ ΑΝΤΩΝΥΜΙΑΣ**  
Ἀντωνυμία ἐστὶ λέξις ἀντὶ ὀνόματος παραλαμβανομένη, προσώπων ὡρισμένων δηλωτική.
Παρέπεται δὲ τῇ ἀντωνυμίαι ἕξ· πρόσωπα, γένη, ἀριθμοί, πτώσεις, σχήματα, εἴδη.
Πρόσωπα πρωτοτύπων μὲν ἐγώ σύ ἵ, παραγώγων δὲ ἐμός σός ὅς. Γένη τῶν μὲν πρωτοτύπων διὰ μὲν τῆς φωνῆς οὐ διακρίνεται, διὰ δὲ τῆς ὑπ’ αὐτῶν δείξεως, οἷον ἐγώ· τῶν δὲ παραγώγων, οἷον ὁ ἐμός ἡ ἐμή τὸ ἐμόν.
Ἀριθμοὶ πρωτοτύπων μὲν ἑνικὸς ἐγώ σύ ἵ, δυϊκὸς νῶϊ σφῶϊ, πληθυντικὸς ἡμεῖς ὑμεῖς σφεῖς· παραγώγων δὲ ἑκινὸς ἐμός σός ὅς, δυϊκὸς ἐμώ σώ ὥ, πληθυντικὸς ἐμοί σοί οἵ.
Πτώσεις πρωτοτύπων μὲν ὀρθῆς ἐγώ σύ ἵ, γενικῆς ἐμοῦ σοῦ οὗ, δοτικῆς ἐμοί σοί οἷ, αἰτιατικῆς ἐμέ σέ ἕ, κλητικῆς σύ· παραγώγων δὲ ἐμός σός ὅς, γενικῆς ἐμοῦ σοῦ οὗ, δοτικῆς ἐμῷ σῷ ᾧ, αἰτιατικῆς ἐμόν σόν ὅν.
Σχήματα δύο, ἁπλοῦν, σύνθετον· ἁπλοῦν μὲν οἷον ἐμοῦ σοῦ οὗ, σύνθετον δὲ ἐμαυτοῦ σαυτοῦ αὑτοῦ.
Εἴδη δέ, ὅτι αἱ μέν εἰσι πρωτότυποι, ὡς ἐγώ σύ ἵ, αἱ δὲ παράγωγοι, ὡς πᾶσαι αἱ κτητικαί, αἳ καὶ διπρόσωποι καλοῦνται. παράγονται δὲ οὗτως· ἀπὸ μὲν ἑνικῶν αἱ ἕνα κτήτορα δηλοῦσαι, ὡς ἀπὸ τοῦ ἐμοῦ ὁ ἐμός· ἀπὸ δὲ δυϊκῶν αἱ δύο, ὡς ἀπὸ τοῦ νῶϊ νωΐτερος· ἀπὸ δὲ πληθυντικῶν αἱ πολλούς, ὡς ἀπὸ τοῦ ἡμεῖς ἡμέτερος.
Τῶν δὲ ἀντωνυμιῶν αἱ μέν εἰσιν ἀσύναρθροι, αἱ δὲ σύναρθροι· ἀσύναρθροι μὲν οἷον ἐγώ, σύναρθροι δὲ οἷον ὁ ἐμός.
<!--a-->
>**§17 代名詞について**  

:::details 詳解

:::

## §18 前置詞について

>**§18 ΠΕΡΙ ΠΡΟΘΕΣΕΩΣ**  
Πρόθεσίς ἐστι λέξις προτιθεμένη πάντων τῶν τοῦ λόγου μερῶν ἔν τε συνθέσει καὶ συντάξει.
Εἰσὶ δὲ αἱ πᾶσαι προθέσεις ὀκτὼ καὶ δέκα, ὧν μονοσύλλαβοι μὲν ἕξ· ἐν εἰς ἐξ σύν πρό πρός, αἵτινες οὐκ ἀναστρέφονται· δισύλλαβοι δὲ δύο καὶ δέκα, ἀνά κατά διά μετά παρά ἀντί ἐπί περί ἀμφί ἀπό ὑπό ὑπέρ.
<!--a-->
>**§18 前置詞について**  

:::details 詳解

:::

## §19 副詞について

>**§19 ΠΕΡΙ ΕΠΙΡΡΗΜΑΤΟΣ**  
Ἐπίρρημά ἐστι μέρος λόγου ἄκλιτον, κατὰ ῥήματος λεγόμενον ἢ ἐπιλεγόμενον ῥήματι.
Τῶν δὲ ἐπιρρημάτων τὰ μέν ἐστιν ἁπλᾶ, τὰ δὲ σύνθετα· ἁπλᾶ μὲν ὡς πάλαι, σύνθετα δὲ ὡς πρόπαλαι.
Τὰ δὲ χρόνου δηλωτικά, οἷον νῦν τότε αὖθις· τούτοις δὲ ὡς εἴδη ὑποτακτέον τὰ καιροῦ παραστατικά, οἷον σήμερον αὔριον τόφρα τέως πηνίκα.
Τὰ δὲ μεσότητος, οἷον καλῶς σοφῶς.
Τὰ δὲ ποιότητος, οἷον πύξ λάξ βοτρυδόν ἀγεληδόν.
Τὰ δὲ ποσότητος, οἷον πολλάκις ὀλιγάκις.
Τὰ δὲ ἀριθμοῦ δηλωτικά, οἷον δίς τρίς τετράκις.
Τὰ δὲ τοπικά, οἷον ἄνω κάτω· ὧν σχέσεις εἰσὶ τρεῖς, ἡ ἐν τόπῳ, ἡ εἰς τόπον, ἡ ἐκ τόπου, οἷον οἴκοι οἴκαδε οἴκοθεν.
Τὰ δὲ εὐχῆς σημαντικά, οἷον εἴθε αἴθε ἄβαλε.
Τὰ δὲ σχετλιαστικά, οἷον παπαῖ ἰού φεῦ.
Τὰ δὲ ἀρνήσεως ἢ ἀποφάσεως, οἷον οὔ οὐχί οὐδῆτα οὐδαμῶς.
Τὰ δὲ συγκαταθέσεως, οἷον ναί ναίχι.
Τὰ δὲ ἀπαγορεύσεως, οἷον μή μηδῆτα μηδαμῶς.
Τὰ δὲ παραβολῆς ἢ ὁμοιώσεως, οἷον ὡς ὥσπερ ἠΰτε καθάπερ.
Τὰ δὲ θαυμαστικά, οἷον βαβαῖ.
Τὰ δὲ εἰκασμοῦ, οἷον ἴσως τάχα τυχόν.
Τὰ δὲ τάξεως, οἷον ἑξῆς ἐφεξῆς χωρίς.
Τὰ δὲ ἀθροίσεως, οἷον ἄρδην ἅμα ἤλιθα.
Τὰ δὲ παρακελεύσεως, οἷον εἶα ἄγε φέρε.
Τὰ δὲ συγκρίσεως, οἷον μᾶλλον ἧττον.
Τὰ δὲ ἐρωτήσεως, οἷον πόθεν πηνίκα πῶς.
Τὰ δὲ ἐπιτάσεως, οἷον λίαν σφόδρα πάνυ ἄγαν μάλιστα.
Τὰ δὲ συλλήψεως, οἷον ἅμα ὁμοῦ ἄμυδις.
Τὰ δὲ ἀπωμοτικά, οἷον μά.
Τὰ δὲ κατωμοτικά, οἷον νή.
Τὰ δὲ βεβαιώσεως, οἷον δηλαδή.
Τὰ δὲ θετικά, οἷον γαμητέον πλευστέον.
Τὰ δὲ θειασμοῦ, οἷον εὐοἵ εὔἁν.
<!--a-->
>**§19 副詞について**  

:::details 詳解

:::

## §20 接続詞について

>**§20 ΠΕΡΙ ΣΥΝΔΕΣΜΟΥ**  
Σύνδεσμός ἐστι λέξις συνδέουσα διάνοιαν μετὰ τάξεως καὶ τὸ τῆς ἑρμηνείας κεχηνὸς δηλοῦσα.
Τῶν δὲ συνδέσμων οἱ μέν εἰσι συμπλεκτικοί, οἱ δὲ διαζευκτικοί, οἱ δὲ συναπτικοί, οἱ δὲ παρασυναπτικοί, οἱ δὲ αἰτιολογικοί, οἱ δὲ ἀπορρηματικοί, οἱ δὲ συλλογιστικοί, οἱ δὲ παραπληρωματικοί.
Συμπλεκτικοὶ μὲν οὖν εἰσιν ὅσοι τὴν ἑρμηνείαν ἐπ’ ἄπειρον ἐκφερομένην συνδέουσιν. εἰσὶ δὲ οἵδε· μέν δέ τέ καί ἀλλά ἠμέν ἠδέ ἰδέ ἀτάρ αὐτάρ ἤτοι κέν ἄν.
Διαζευκτικοὶ δέ εἰσιν ὅσοι τὴν μὲν φράσιν ἐπισυνδέουσιν, ἀπὸ δὲ πράγματος εἰς πρᾶγμα διιστᾶσιν. εἰσὶ δὲ οἵδε· ἤ ἤτοι ἠέ.
Συναπτικοὶ δέ εἰσιν ὅσοι ὕπαρξιν μὲν οὐ δηλοῦσι, σημαίνουσι δὲ ἀκολουθίαν. εἰσὶ δὲ οἵδε· εἴ εἴπερ εἰδή εἰδήπερ
Παρασυναπτικοὶ δέ εἰσιν ὅσοι μεθ’ ὑπάρξεως καὶ τάξιν δηλοῦσιν. εἰσὶ δὲ οἵδε· ἐπεί ἐπείπερ ἐπειδή ἐδειδήπερ.
Αἰτιολογικοὶ δέ εἰσιν ὅσοι ἐπ’ ἀποδόσει αἰτίας ἕνεκεν παραλαμβάνονται. εἰσὶ δὲ οἵδε· ἵνα ὄφρα ὅπως ἕνεκα οὕνεκα διὅ διὅτι καθ’ ὅ καθ’ ὅτι καθ’ ὅσον.
Ἀπορρηματικοὶ δέ εἰσιν ὅσοι ἐπαποροῦντες εἰώθασι συνδεῖν. εἰσὶ δὲ οἵδε· ἆρα κᾶτα μῶν.
Συλλογιστικοὶ δέ εἰσιν ὅσοι πρὸς τὰς ἐπιφοράς τε καὶ συλλήψεις τῶν ἀποδείξεων εὖ διάκεινται. εἰσὶ δὲ οἵδε· ἄρα ἀλλά ἀλλαμήν τοίνυν τοιγάρτοι τοιγαροῦν.
Παραπληρωματικοὶ δέ εἰσιν ὅσοι μέτρου ἢ κόσμου ἕνεκεν παραλαμβάνονται. εἰσὶ δὲ οἵδε· δή ῥά νύ ποῦ τοί θήν ἄρ δῆτα πέρ πώ μήν ἄν αὖ νῦν οὖν κέν γέ.
Τινὲς δὲ προστιθέασι καὶ ἐναντιωματικούς, οἷον ἔμπης ὅμως.
<!--a-->
>**§20 接続詞について**  

:::details 詳解

:::

## 参考文献

- Robins, R. H. (1967). *A Short History of Linguistics*. Longman.
- Uhlig, G. (1883). *Dionysii Thracis Ars Grammatica*. Leipzig, B. G. Teubner. [Internet Archive](https://archive.org/details/dionysiithracis01merxgoog/page/n6/mode/2up)
